【申集中】【虫字部】虯 ·康熙筆画：8　·部外筆画：2 【唐韻】【集韻】渠幽切【正韻】渠尤切，𠀤音觩。【說文】龍子有角者。【楚辭·天問】焉有虯龍，負熊以遊。【司馬相如·大人賦】驂赤螭靑虯之𧍘蟉蜿蜒。　又【廣韻】居幽切，音樛。義同。　又【集韻】巨小切，音㹾。【王延壽·魯靈光殿賦】騰蛇蟉虯而繞榱。　又【韻補】叶去九切，丘上聲。《李尤·平樂觀賦》云：有仙駕雀，其形蚴虯。騎驢馳射，狐兔驚走。考證：〔【王逸魯靈光殿賦】〕　謹照原文逸改延壽。 