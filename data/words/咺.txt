【丑集上】【口字部】咺 ·康熙筆画：9　·部外筆画：6 【唐韻】况晚切【集韻】【韻會】火遠切，𠀤音烜。【揚子·方言】咺，痛也。凡哀泣而不止曰咺。燕之外鄙，朝鮮冽水之閒，小兒泣而不止曰咺。　又【詩·衞風】赫兮咺兮。【傳】咺，威儀容止宣著也。【禮·大學】作喧。　又【集韻】懼也。　又人名。【春秋·隱元年】天王使宰咺來歸惠公仲子之賵。又【僖二十八年】衞元咺出奔晉。　又【集韻】【韻會】𠀤許元切，音萱。【集韻】懼也。　又【韻會】權也。　又【列子·力命篇】墨杘、單至、嘽咺、憋懯四人相與遊於世。【註】張湛曰：咺，迂緩貌。殷敬順曰：寬綽貌。考證：〔【列子·力命篇】墨杘，單至，單咺，𢢌懯四人相與遊於世。【註】張湛曰，咺，汗緩貌。〕　謹照原文單咺改嘽咺。𢢌改憋。汗改迂。 