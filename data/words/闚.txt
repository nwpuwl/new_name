【戌集上】【門字部】闚 ·康熙筆画：19　·部外筆画：11 【唐韻】去隨切【集韻】【韻會】缺規切，𠀤音恢。【說文】閃也。謂傾頭門中視也。从門，規，意兼聲。【廣韻】小視。【集韻】窺，通作闚。【易·觀卦】闚觀，利女貞。【註】所見者狹，故曰闚觀。【疏】闚竊而觀也。又【豐卦】闚其戸。【疏】闚視其戸也。【禮·禮運】其餘鳥獸之卵胎皆可俯而闚也。【史記·刺客傳】闚以重利。【後漢·李固傳】秦人不敢闚兵于西河。　又同窺。【列子·黃帝篇】夫至人者，上闚靑天。【釋文】同窺。　又【集韻】窺睡切，音觖。義同。