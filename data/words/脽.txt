【未集下】【肉字部】脽 ·康熙筆画：14　·部外筆画：8 【唐韻】示隹切【集韻】【韻會】【正韻】視隹切，𠀤音誰。【說文】𡱂也。【正韻】髖也。【正字通】尻骨也。【博雅】臀謂之脽。【前漢·東方朔傳】連脽尻。【註】臀也。　又【韻會】一曰地名，祠后土處。【史記·孝武紀】始立后土祠汾隂脽上。【註】脽者，河東岸特堆堀，長四五里，廣一里餘，高十餘丈。汾隂地堆之上，后土祠在西，脽在巨靈坐處，西流與河合，以特堆象此爲名。師古曰：以形高起，如人尻脽也。一說地本名鄈，音葵，彼鄕人呼如誰，轉爲脽耳，故漢舊儀云：葵上。　又【集韻】川佳切，音推。又【五音集韻】職流切，音周。義𠀤同。