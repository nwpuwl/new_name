【寅集中】【山字部】崧 ·康熙筆画：11　·部外筆画：8 【廣韻】息弓切【集韻】【韻會】思融切【正韻】息中切，𠀤音松。【爾雅·釋山】山大而高，崧。【疏】崧，竦也。亦高稱也。【詩·大雅】崧高維嶽。【傳】嶽，四嶽也。【疏】堯時止有四嶽而已，不主中嶽。又云：崧，高貌。此則山高大者自名崧，不主中嶽而言。今之中嶽名崧，或取此以立名也。【韓愈·送侯參謀詩】三月崧少步，躑躅紅千層。【註】謂嵩山少室也。　【說文】嵩，中嶽嵩山也。【註】亦从松。【通雅】孫愐，徐鉉合崧嵩爲一字，戴侗非之，泥。