【子集中】【人字部】僤 ·康熙筆画：14　·部外筆画：12 【唐韻】【集韻】【韻會】徒案切【正韻】杜晏切，𠀤音憚。篤也。【詩·大雅】我生不辰，逢天僤怒。【毛傳】厚也。陸氏音都但反。亦作亶。　又疾也。【周禮·冬官考工記】句兵欲無僤。　又【韻會】【正韻】𠀤上演切，音善。婉僤，行動貌。【司馬相如·上林賦】象輿婉僤於西淸。　又【集韻】齒善切，音闡。地名。【公羊傳·哀八年】齊人取讙及僤。【左傳】作闡。　又【集韻】昌然切，音川。義同。考證：〔【詩·大雅】我生不辰，逢天僤怒。【毛氏曰】厚也。〕　謹照本書之例毛氏曰改毛傳。〔【周禮·冬官考工記】兵欲無僤。〕　謹照原文兵字上增句字。 