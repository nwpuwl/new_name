【亥集中】【鳥字部】鴥 ·康熙筆画：16　·部外筆画：5 【唐韻】以出切【集韻】允律切【正韻】以律切，𠀤音聿。【說文】鸇飛貌。【廣韻】鳥飛快也。【廣雅】鴥飛也。【詩·秦風】鴥彼晨風。又【小雅】鴥彼飛隼。又【集韻】于六切，音𦳩。疾飛貌。又王勿切，音曰。義同。又胡決切，音穴。鳥名。考證：〔【廣雅】矯飛也。〕　謹按鴥矯二字俱訓爲飛，不訓鴥爲矯飛，今照原文矯改鴥。 