【戌集上】【金字部】鍭 ·康熙筆画：17　·部外筆画：9 【唐韻】乎鉤切【集韻】【韻會】胡溝切【正韻】胡鉤切，𠀤音侯。【爾雅·釋器】金鏃翦羽謂之鍭。【註】今之錍箭是也。鍭猶𠋫也，𠋫物而射之。【詩·大雅】四鍭旣鈞。【疏】鍭矢，參亭三分之，一在前，二在後，輕重鈞亭也。【揚子·方言】關西曰箭，江淮謂之鍭。【班固·西都賦】列刃鑽鍭。　又或作翭。【禮·喪禮】翭矢一乗。又【廣韻】胡遘切【集韻】下遘切【韻會】【正韻】胡茂切，𠀤音𠋫。義同。考證：〔【班固·東都賦】列刃鑽鍭。〕　謹照原文東都賦改西都賦。 