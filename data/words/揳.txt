【卯集中】【手字部】揳 ·康熙筆画：13　·部外筆画：9 【唐韻】【正韻】𠀤先結切，音屑。㩢揳，不方正也。又撚也，塞也。互見㩢字註。　又【集韻】【韻會】𠀤私列切，音薛。義同。又拭滅也。　又【韻會】奚結切。與絜同。【荀子·非相篇】不揣長，不揳大。【註】約其大小也。　又【集韻】【韻會】𠀤訖黠切。與戛同。擊持也。【史記·貨殖傳】趙女鄭姬，設形容，揳鳴琴。　又與擊通。【後漢·申屠剛傳】尚書近臣至乃捶揳牽曳於前。