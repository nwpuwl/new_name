【酉集下】【辵字部】遡 ·康熙筆画：17　·部外筆画：10 【廣韻】桑故切【集韻】【韻會】【正韻】蘇故切，𠀤音素。【說文】同泝。【詩·秦風】遡洄從之。【註】逆流而上也。【又】遡遊從之。【註】順流而下也。　又【集韻】嚮也。【正韻】迎也。【詩·大雅】遡其過㵎。【註】響過㵎而居也。【又】如彼遡風。【註】如嚮風之人，唈而不能息也。　又與愬通。訴告也。【戰國策】衞君跣行，告遡于魏。【註】遡、愬同。　又【正字通】溯㴑泝𠀤同。