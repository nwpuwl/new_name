【亥集上】【馬字部】駏 ·康熙筆画：15　·部外筆画：5 【集韻】【韻會】【正韻】𠀤臼許切，音巨。【玉篇】駏驉，獸似騾。【古今注】騾爲牝馬爲牡生駏。【唐書·李賀傳】從小奚奴騎駏驉。【註】似驘而小。【韻會】通作距。　又獸名。【韓愈詩】終始如駏蛩。【註】孔叢子，北方有獸名蟨，食得甘草，必齧以遺蛩蛩駏虛。二獸見人來，必負蟨以走。二獸非愛蟨也，爲其得甘草以遺之。蟨非愛獸也，爲其假足也。