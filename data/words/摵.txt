【卯集中】【手字部】摵 ·康熙筆画：15　·部外筆画：11 【說文】沙劃切。捎也。【廣韻】作𢷾。一曰拂著也。　又【廣韻】山責切【集韻】色責切【正韻】色窄切，𠀤音栜。隕落，貌。【六書故】摵摵，借以狀落葉之聲，解爲隕落，誤。【杜甫詩】蕭摵寒籜聚。【白居易·琵琶行】楓葉荻花秋摵摵。【韓愈詩】摵摵疎更隕。【正字通】蕭摵卽蕭瑟。古借用瑟字。瑟瑟卽摵摵也。【韻會】从木作槭。謂增韻从手誤，非。　又【唐韻】【集韻】𠀤所六切，音縮。【揚子·方言】到也。　又【唐韻】【集韻】【正韻】𠀤子六切，音蹙。又【集韻】就六切，音蹴。義𠀤同。　又【集韻】綿批切，音迷。同𡠽。批也。　又【唐韻】七則切。揩齒也。