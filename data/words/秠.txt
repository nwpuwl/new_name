【午集下】【禾字部】秠 ·康熙筆画：10　·部外筆画：5 【唐韻】敷悲切【集韻】【韻會】攀悲切【正韻】鋪杯切，𠀤音坯。【爾雅·釋草】秬，黑黍。秠，一稃二米。【詩·大雅】維秬維秠。【疏】秬，黑黍之大名。黑黍中有一米者，別名爲秠。宗廟之祭，唯祼爲重，二米嘉異之物，鬯酒宜用之。漢和帝時，任城縣生黑黍，或三四實，實二米。得黍三斛八斗者是。　又【韻會】百穀之中，一稃二米，惟麥爲然。【說文】解秠字，一稃二米。而解來字云：來麰，一來二縫。是秠正此來麰爾。　又【廣韻】匹鄙切【集韻】【韻會】普鄙切，𠀤音嚭。又【集韻】【韻會】𠀤匹九切，音剖。又【集韻】俯九切，音缶。又【廣韻】匹尤切【集韻】【韻會】披尤切，𠀤音哹。又【五音集韻】敷羈切，音披。義𠀤同。考證：〔【詩·大雅】維秬維柸。〕　謹照原文柸改秠。 