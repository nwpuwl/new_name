【丑集上】【口字部】咶 ·康熙筆画：9　·部外筆画：6 【廣韻】火怪切【集韻】火夬切，𠀤音䵳。【廣韻】鼻息。【博雅】息也。　又【廣韻】下刮切，音頢。義同。【集韻】或作𠳂。　又【集韻】胡化切，音㕦。與話同。言也。　又【正韻】善指切，音視。與䑛同。【管子·地數篇】十口之家，十人咶鹽。【莊子·人間世】咶其葉，則口爛而爲傷。【荀子·疆國篇】是猶伏而咶天。【後漢·皇后記】湯夢及天而咶之。