【辰集中】【木字部】檖 ·康熙筆画：17　·部外筆画：13 【唐韻】【集韻】【韻會】【正韻】𠀤徐醉切，音遂。【說文】作𣔾，羅也。【爾雅·釋木】檖蘿。【郭註】今楊檖也。實似梨而小酢，可食。【詩·秦風】隰有樹檖。【陸璣疏】檖，一名赤蘿，一名山梨，一名鹿梨，一名鼠梨。今人種之，極有脃美如梨者。　又【埤雅】檖，木文細密如羅，亦有華者，俗謂之羅錦。　又檖，順也。【淮南子·齊俗訓】披斷撥檖。考證：〔【爾雅·釋木】𣔾蘿。〕　謹照原文𣔾改檖。 