【未集中】【糸字部】繣 ·康熙筆画：18　·部外筆画：12 【廣韻】【集韻】【韻會】𠀤胡卦切，音畫。繣徽，乖違也。一曰結礙也。【周禮·夏官·大司馬徒銜枚而進註】枚如箸，銜之，有繣，結項中。【疏】繣卽兩頭繫也。【屈原·離騷】忽緯繣其難遷。【註】緯繣，乖戾也。　又【廣韻】呼麥切【集韻】胡麥切，𠀤音劃。義同。　又【潘岳·西征賦】繣瓦解而冰泮。【註】繣，破聲也。　又【集韻】忽麥切，音㦎。義同。　又古賣切，音卦。義同。