【戌集中】【革字部】鞙 ·康熙筆画：16　·部外筆画：7 【廣韻】【集韻】【韻會】【正韻】𠀤戸畎切，音泫。【說文】大車縛軛靼也。　又【廣韻】䪎鞙，刀鞘也。　又【詩·小雅】鞙鞙佩璲。【傳】鞙鞙，玉貌。【釋文】瑚畎反，或作琄。【集韻】亦作䩙。　又【集韻】葵兗切，音蜎。大車縛軛靼。　又【廣韻】古懸切【集韻】圭懸切，𠀤音涓。【廣韻】鞙，馬尾也。【集韻】馬勒。　又【集韻】火懸切，音鋗。義同。考證：〔音泫。【說文】大車縛軛靻也。〕　謹照原文軛靻改軛靼。〔【集韻】音蜎。大車縛軛靻。〕　謹照原文軛靻改軛靼。 