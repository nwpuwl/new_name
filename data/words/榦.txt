【辰集中】【木字部】榦 ·康熙筆画：14　·部外筆画：10 【廣韻】【韻會】𠀤古案切，干去聲。【說文】築牆耑木也。【徐曰】別作幹，非。【詩·大雅】榦不庭方，以佐戎辟。【箋】作楨榦以正之也。詳楨字註。　又【書·禹貢】杶榦括柏。【傳】榦，拓也。　又樹木旁生曰枝，本根爲榦。【淮南子·主術訓】枝不得大於榦。　又【玉篇】榦，柄也。　又井榦，井上木闌也。【莊子·秋水篇】塪井之鼃，跳梁井榦之上。　又【集韻】胡安切，音韓。【說文】作𩏑。【前漢·武帝紀】作井榦樓，高五十丈。【註】積木而高於樓，若井榦之形。【韻會】平、去二音通。　又【集韻】一曰榦，國名。　又【類篇】侯旰切，音翰。體也。