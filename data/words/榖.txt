【辰集中】【木字部】榖 ·康熙筆画：14　·部外筆画：10 【廣韻】【類篇】古祿切【玉篇】古斛切，𠀤音谷。【說文】楮也。【詩·小雅】爰有樹檀，其下維榖。【註】惡木也，《本草》作構。【爾雅翼】葉無瓣曰構。【埤雅】皮白者榖，皮斑者楮，蓋一物三名也。詳楮字註。　又【書·咸乂】序：亳有祥，桑榖共生于朝。【孔傳】不恭之罰。　又【山海經】招搖之山，有木名迷榖，佩之不迷。　又【類篇】居𠋫切，音構。義同。考證：〔又【書·咸乂】亳有祥，桑榖共生于朝。〕　謹按此書序文非經文，謹照原書咸乂下增序字。 