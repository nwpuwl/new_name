【巳集上】【水字部】濊 ·康熙筆画：17　·部外筆画：13 【唐韻】呼會切【集韻】呼外切，𠀤音翽。【說文】水多貌。　又【廣韻】【集韻】【韻會】【正韻】𠀤烏外切，音薈。汪濊，深廣也。【前漢·郊祀歌】澤汪濊，輯萬國。【註】汪濊者，言饒多也。　又【廣韻】於廢切【集韻】【韻會】烏廢切【正韻】烏胃切，𠀤音穢。義同。一曰濁也。亦與穢通。【前漢·李尋傳】盪滌濁濊。　又水名。【水經注】淸漳自章武縣故城西，故濊邑也，枝瀆出焉，謂之濊水。　又【廣韻】【集韻】【韻會】【正韻】𠀤呼括切，音豁。與𤃴同。礙流也。一曰罟入水聲也。【詩·衞風】施罛濊濊。考證：〔【詩·衞風】施罟濊濊。〕　謹照原文罟改罛。 