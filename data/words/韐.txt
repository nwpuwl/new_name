【戌集中】【韋字部】韐 ·康熙筆画：15　·部外筆画：6 【唐韻】【正韻】古洽切【集韻】訖洽切，𠀤音夾。【玉篇】韎韐。【廣韻】韎韐，韋蔽膝。【說文】本作𢂷。【集韻】亦作𩎱。　又【廣韻】【正韻】古沓切【集韻】【韻會】葛合切，𠀤音閤。【廣韻】韎韐，大帶。【集韻】韎韐，士服，制如韍。【儀禮·士喪禮】設韐帶。【註】韐帶，韎韐緇帶。不言韎緇者，省文，亦欲見韐自有帶。韐帶用革，古文韐爲合也。【集韻】或作𢂷、帢。　又【集韻】轄夾切，音洽。義同。