【未集中】【糸字部】纍 ·康熙筆画：21　·部外筆画：15 【廣韻】力追切【集韻】【韻會】倫追切，𠀤音欙。【說文】綴得理也。【禮·樂記】纍纍乎端如貫珠。　又【說文】一曰大索也。【小爾雅】纍繘也。【前漢·李廣傳】以劒斫絕纍。【註】纍，索也。　又【玉篇】繫也。【廣韻】係也。亦作縲。【左傳·僖三十三年】不以纍臣釁鼓。【註】纍，囚繫也。【前漢·司馬遷傳】幽于纍紲。【註】纍，係也。　又【詩·周南】葛藟纍之。【釋文】纍，纏繞也。　又【詩·小雅】甘瓠纍之。【註】纍，蔓也。　又【禮·玉藻】喪容纍纍。【註】羸憊貌。　又【齊語】諸侯甲不解纍。【註】纍，所以盛甲也。　又【史記·孔子世家】纍纍若喪家之狗。【註】纍纍然，不得志之貌也。　又【前漢·郊祀志】秦巫𧙈社主巫保，族纍之屬。【註】族纍，二神名。　又【前漢·揚雄傳】欽弔楚之湘纍。【註】李奇曰：不以罪死曰纍。　又姓。【廣韻】晉七輿大夫纍虎。　又【集韻】【正韻】𠀤魯猥切，音壘。㟪壘，山名。或作纍。　又【集韻】力僞切，音嫘。同累事相緣及也。考證：〔【小爾雅】綆繘也。〕　謹照原文綆改纍。 