【酉集上】【言字部】誂 ·康熙筆画：13　·部外筆画：6 【唐韻】【集韻】【正韻】𠀤徒了切，音窕。【說文】相呼誘也。【廣雅】戲也。【玉篇】弄也。【史記·吳王濞傳】使中大夫應高誂膠西王。【註】謂以微言動之也。【呂覽·音初篇】流辟誂越慆濫之音出。【戰國策】楚人有兩妻，人誂其長者，長者詈之，誂其少者，少者許之。　又噭誂，淸暢貌。【楚辭·九思】聲噭誂兮淸和。　又【字彙補】多嘯切，音弔。卒然也。【淮南子·兵略訓】雖誂合刃于天下，誰敢在其上者。　【說文】本作誂。【集韻】或作𠻩。【字彙補】譌作𧨙，非。誂字原从𠔁作。𠔁，古文兆。