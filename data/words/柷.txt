【辰集中】【木字部】柷 ·康熙筆画：9　·部外筆画：5 【唐韻】【集韻】【韻會】【正韻】𠀤昌六切，音俶。【說文】樂，木空也，所以止音爲節。【書·益稷謨】合止柷敔。【註】柷狀如桼桶，方二尺四寸，深一尺八寸。中有椎柄，連厎挏之，令左右擊。郭璞云：樂之初，擊柷以作之。樂之末，戛敔以止之。　又【廣韻】之六切，音祝。義同。　又【類篇】木名。【爾雅·釋木】柷，州木。髦，柔英。