【未集中】【糸字部】緼 ·康熙筆画：15　·部外筆画：9 【廣韻】烏渾切【集韻】【韻會】【正韻】烏昆切，𠀤音温。【說文】紼也。【禮·玉藻】一命緼韍幽衡。【註】緼，赤黃之閒色，所謂韍也。【小爾雅】緼，朱也。　又【廣韻】【集韻】【韻會】於云切【正韻】紆倫切，𠀤音煴。【玉篇】絪緼，元氣也。【易·繫辭】天地絪緼，萬物化醇。【釋文】絪緼，亦作氤氳。　又紛緼。【楚辭·九章】紛緼宜修姱而不醜兮。【註】紛緼，盛貌。【廣雅】紛緼，亂也。　又【廣韻】於粉切【集韻】【韻會】委隕切【正韻】委粉切，𠀤音藴。【易·繫辭】乾坤其易之緼邪。【註】緼，淵奧也。　又【廣韻】枲麻也。【禮·玉藻】緼爲袍。【註】緼謂今纊及舊絮也。　又【前漢·蒯通傳】卽束緼，請火於亡肉家。【註】緼，亂麻。