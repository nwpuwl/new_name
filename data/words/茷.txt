【申集上】【艸字部】茷 ·康熙筆画：12　·部外筆画：6 【唐韻】符廢切【集韻】【韻會】房廢切，𠀤音吠。草葉多也。【左傳·僖二十八年】使茅茷代之。【柳宗元·始得西山宴游記】斫榛莽，焚茅茷。　又博蓋切，音貝。義同。　又房越切，音伐。義同。　又蒲蓋切，音斾。【詩·魯頌】其旂茷茷。【傳】茷茷，言有法度也。又【左傳·定四年】綪茷、㫋旌。【疏】茷，卽斾也。綪茷之下更言㫋者，茷是旗尾，㫋是旗身。　又【類篇】北末切。同茇，草根也。春草根枯，引而發之。