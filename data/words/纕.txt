【未集中】【糸字部】纕 ·康熙筆画：23　·部外筆画：17 【廣韻】息良切【集韻】【韻會】思將切，𠀤音襄。【說文】援臂也。【玉篇】帶也。【屈原·離騷】旣替余以蕙纕兮。【註】佩帶也。　又【廣韻】馬腹帶。【晉語】懷挾纓纕。　又【玉篇】收衣袖絭。　又【集韻】如陽切，音𧟄。義同。　又【集韻】蘇郞切，音桑。【類篇】緗𦅇，淺黃也。𦅇，或从襄。　又【集韻】汝兩切，音壤。【類篇】絲棼也。考證：〔【周語】懷挾纓纕。〕　謹照原書周語改晉語。 