【卯集上】【心字部】憍 ·康熙筆画：16　·部外筆画：12 【廣韻】舉喬切【集韻】【韻會】居妖切，𠀤音驕。【集韻】逸也，矜也。【廣韻】憐也，恣也。【周武王·觴豆銘】戒之憍，憍則逃。　又通作驕。【左傳·隱三年】驕奢淫泆。【疏】驕，謂恃己凌物。　亦通作喬。【禮·樂記】齊音敖辟喬志。　又【正韻】堅堯切，音驍。義同。　又【廣韻】巨嬌切【集韻】渠嬌切，𠀤音趫。【集韻】虛憍，高仰也。　又【韻會】居夭切。小人得志也。