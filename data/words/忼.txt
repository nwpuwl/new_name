【卯集上】【心字部】忼 ·康熙筆画：8　·部外筆画：4 【廣韻】苦朗切【集韻】【韻會】口朗切【正韻】口黨切，𠀤康上聲。【說文】慨也。忼慨意氣感激不平也。又感傷也。又倜儻也。又竭誠也。【史記·項羽本紀】悲歌忼慨。　又【集韻】口浪切，音亢。義同。　又【廣韻】呼郞切【集韻】【類篇】【韻會】虛郞切，𠀤音炕。【集韻】咉忼，很戾也。　又【集韻】【正韻】𠀤丘岡切，音穅。【集韻】忼慨，歎也。或从康。　本作忼。俗从亢。