【午集中】【疒字部】瘨 ·康熙筆画：15　·部外筆画：10 【唐韻】都年切【集韻】【韻會】【正韻】多年切，𠀤音顚。【說文】病也。【玉篇】狂也。【詩·大雅】胡寧瘨我以旱。【傳】瘨，病也。【戰國策】瘨而殫悶。【註】瘨，狂也，殫氣絕也。　又通作塡。【詩·小雅】哀我塡寡。【朱傳】病也。與瘨同。　又【說文】一曰腹張。　又【字彙補】與𠑘同。倒也。揚雄瘨痃。　又【集韻】【韻會】【正韻】𠀤徒典切，音殄。又【集韻】丁練切，音殿。又亭年切，音田。又之刃切，音震。義𠀤同。　又【集韻】稱人切，音𦗀，腹脹病。