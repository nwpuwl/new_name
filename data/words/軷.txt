【酉集下】【車字部】軷 ·康熙筆画：12　·部外筆画：5 【廣韻】【集韻】【韻會】𠀤蒲撥切，音拔。【廣韻】將出祭名。【詩·大雅】取羝以軷。【註】祭行道之神也。【周禮·夏官】大馭掌馭玉路以祀，及犯軷。【註】山行曰軷。犯者封土爲山象，以菩芻棘柏爲神主，旣祭，以車轢之而去，喩無險難也。　又【廣韻】【集韻】【韻會】𠀤蒲蓋切，音旆。義同。考證：〔【周禮·夏官】大馭掌玉路以祀，及犯軷。〕　謹照原文掌下增馭字。 