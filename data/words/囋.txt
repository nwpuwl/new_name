【丑集上】【口字部】囋 ·康熙筆画：22　·部外筆画：19 【集韻】才達切，音巀。【博雅】嘈囋，聲也。【陸機·文賦】務嘈囋而妖冶。【註】𡌨蒼曰：嘈啈，聲貌。啈與囋囐同。【集韻】或作囐𠱥𠵃啐。　又【廣韻】嘈囋，鼓聲。　又【北魏書·西域傳】波斯國人號王曰醫囋。　又【集韻】子末切，音拶。聲多也。　又【類篇】才贊切，音㜺。譏也。【集韻】書作𡂐。　又【集韻】千安切。同餐。吞也。　又【正韻】與賛讚同。【荀子·勸學篇】問一而告二，謂之囋。【註】囋卽讚字，謂以言强讚助之。　又【類篇】在坦切，音囋。嘲也。◎按各韻書或作𡂐𡂐，皆重文。𡂐字从兓作，不从㚘。