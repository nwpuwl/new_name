【巳集中】【火字部】炰 ·康熙筆画：9　·部外筆画：5 【廣韻】【集韻】𠀤同炮。【詩·小雅】炰𪔀膾鯉。【魯頌】毛炰胾羹。　又【詩·大雅】女炰烋于中國。【傳】炰烋，彭亨也。【箋】自矜氣健之貌。　又炰烋，亦作咆烋。【左思·魏都賦】克翦方命，吞滅咆烋。雲徹叛換，席卷虔劉。　又【集韻】俯九切，音缶。同缹。詳缹字註。考證：〔【左思·魏都賦】克翦方命，吞滅咆烋。雲徹叛換，度卷虔劉。〕　謹照原文度卷改席卷。 